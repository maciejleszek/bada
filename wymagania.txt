SPOSÓB OCENY: Aplikacja będzie oceniana na trzech płaszczyznach:
1) Intuicyjność (odpowiednie rozmieszczenie komponentów na stronie, np. strona
logowania w prawym górnym rogu, a nie na dole z lewej strony), przejrzystość
(zastosowanie odpowiedniej i ciekawej kolorystyki, wykorzystanie CSS), pomysł (np.
zastosowanie interaktywnych elementów na stronie, podpowiedzi w polach
tekstowych, sprawdzaniu wprowadzanych danych oraz blokowaniu niepoprawnych,
dymków informacyjnych np. o poprawnym zalogowaniu/wylogowaniu itd.) oraz jakość
rozwiązania (poprawność/powtarzalność działania aplikacji, obsługa błędów poprzez
wyświetlenie odpowiedniej strony dostosowanej stylistycznie do całej aplikacji np.
próba usunięcia powiązanego rekordu, nieistniejąca strona, błąd wewnętrzny) (max 7
pkt),
2) obsługa perspektyw; aplikacja powinna zapewnić prezentacje danych w odniesieniu
do co najmniej dwóch perspektyw użytkowników z niej korzystających (max 7 pkt),
w szczególności:
✓ perspektywy „wąskiej” - przykładowo użytkownik po zalogowaniu w ramach
swojej perspektywy ma jedynie dostęp do danych dotyczących jego osoby.
Należy jednak wybrać takie tabele, aby użytkownik mógł swoje dane
częściowo modyfikować, edytować, usuwać, dodawać (w zależności od
funkcjonalności stworzonej bazy danych). Samo wyświetlanie danych przez
użytkownika nie będzie traktowane jako perspektywa (2,5 pkt).
Przykład: użytkownik po zalogowaniu na swoje konto może edytować wybrane
dane np. adres zamieszkania, numer konta bankowego itd. Może
zarezerwować samochód z wypożyczalni, bilet do kina itd. (zgodnie z
przedstawionymi i omówionymi przykładowymi projektami).
✓ perspektywy „szerokiej” - przykładowo użytkownik na prawach administratora
ma możliwość wprowadzania i usuwania danych oraz modyfikacji już
istniejących (dodawanie, usuwanie, modyfikacja) (4,5 pkt).
Przykład: użytkownik po zalogowaniu na konto z uprawnieniami administratora
może usunąć konto danego użytkownika, może zatwierdzić rezerwację
pojazdu/biletu dokonana przez zwykłego użytkownika, może dodawać nowe
stanowiska w pracy np. kierownik zmiany i przypisywać je wybranym
użytkownikom itd. (zgodnie z przedstawionymi i omówionymi przykładowymi
projektami).
Uwaga: Do obsługi perspektyw powinna zostać stworzona bezpieczna strona
logowania (np. z wykorzystaniem Spring Security). Bezpieczna strona logowania
oznacza min., że nie jest dopuszczalne, aby po zalogowaniu się na konto zwykłego
użytkownika można przejść do panelu administratora np. poprzez wpisanie frazy
„/admin” w adresie przeglądarki internetowej. Takie działanie powinno zostać
zablokowane przez mechanizmy zabezpieczające, a dodatkowo powinien zostać
wyświetlony odpowiedni komunikat np.: „Aby wyświetlić stronę, zaloguj się z
odpowiednimi uprawnieniami.”
3) wspieranie podstawowych operacji w ramach komunikacji z bazą danych, rozumianych
jako możliwość wykonania czterech podstawowych operacji w kontekście komunikacji
z bazą danych, tj.: - dodawanie danych (2 pkt), usuwanie danych (2 pkt), modyfikacja
danych (2 pkt) oraz ich przeglądanie (1 pkt) (max 7 pkt). Dla perspektywy szerokiej
powinny być możliwe wszystkie operacje (np. dla administratora), natomiast dla
perspektywy wąskiej poza przeglądaniem danych dodatkowo co najmniej jedna z
pozostałych operacji np. modyfikacja.
